| byis pa phal cher gnod pa dag | | dor bar ’tshal la phan pa spoṅ || phan pa gñer yaṅ ma ’tshal
bas | | gnod pa so sor bsten par bgyid |

| de dag thabs ni ston mdzad phyir | | khyod la brten nas gñis ka yaṅ || yaṅ dag ji bźin rtogs
’gyur bas | | sman par gyur pa khyod la ’dud |

| (pāda a b c d no tibetan) |

| gtso khyod gaṅ gi blar gyur pa | | de yaṅ ’jig rten bla ma lags || de slad bla ma rnams kyi
yaṅ | | blar gyur bla ma khyod la ’dud |

| ’jig rten mkhas pas mchod pa yaṅ | | yid ches ṅo bo khyod la mchod || mchod ’os rnams kyis
mchod bya ba | | mchod ’os dam pa khyod la ’dud |

| bsṅags ’os bsṅags pa gaṅ lags pa’i | | skye bo des kyaṅ khyod bsṅags te || bsṅags par ’os
pa rnams kyis kyaṅ | | bsṅags par bgyi ba khyod la ’dud |

| lha rnams kyaṅ ni khyod la ’dud | | khyod la draṅ sroṅ rnams kyaṅ ’dud || phyag bgyir ’os
pa rnams kyis kyaṅ | | ’dud par bgyi ba khyod la ’dud |

| sems daṅ bcas pa su źig ni | | bsod nams źiṅ ni dpag med pa || ’dud ’os khyod la phyag bgyid
pas | | nam źig na ni ṅoms par ’gyur |

| de ltas khyod la phyag ’tshal ’dud | | ’dud par ’os pa khyod la ’dud || phyag gi rgyun ni
mi ’chad par | | rtag tu khyod la phyag ’tshal lo |

| rtag tu dam pa’i spyod pa mdzad pa lam daṅ ldan | | byas daṅ ma byas thob pa yaṅ dag rig pa
mkhyen || mchod pa che mṅa’ phyag bgyir ’os pa mtshuṅs med pa | | ’dud par ’os pa’i dgra
bcom khyod la phyag ’tshal lo |

| dpe med yid ’oṅ sku mṅa’ khyod la phyag ’tshal lo | | mchog tu gsuṅ sñan mṅon sgrogs khyod
la phyag ’tshal lo || dri med rnam dag thugs mṅa’ khyod la phyag ’tshal lo | | yon tan tshogs
bsgoms bdag ñid khyod la phyag ’tshal lo |

| źiṅ źes bsam pas saṅs rgyas la ’dud pa | | dri ma med la bkra śis thams cad kyis || char yaṅ
mi phod mchod sbyin kun gyis min | | dka’ thub brtul źugs min te khrus kun min |

| thub pa’i dbaṅ po la ’dud pa | | sñan par grags śiṅ dpal du byed || sdig pa thams cad druṅs
nas ’byin | | gzi brjid dag kyaṅ rnam par ’phel || dgra rnams thams cad sel bar byed | |
’jig rten dag na mi rnams kyi || rgyud ni bde ’gror ṅes byed ciṅ | | ṅes mthar źi ba’i ’bras
bur smin |

| de ltar yon tan maṅ bsams śiṅ | | lus kyaṅ ’jig pa’i ṅaṅ bsams na || mkhas gaṅ saṅs rgyas
phyag ’tshal las | | lus kyi las gźan spyad par byed |

| ’chi bdag sel bar byed pa yi | | bstan pa ’di ni nub gyur ciṅ || kun nas mun pas khebs gyur
na | | gaṅ źig la ni bkur sti bya || de lta bas na mtshuṅs med pa’i | | mchod pa bya ba
smyur te gyis || ma ’oṅs pa yi ’jigs pa dag | | da lta ñid nas byuṅ zin to |

| saṅs rgyas bcom ldan ’das la bstod pa bsṅags par ’os pa bsṅags pa las phyag ’tshal ba źes
bya ba ste le’u gñis pa’o |

