| kun mkhyen ñid phyir bcom ldan gyis | | rmas na ma ᾽tshal źes gsol pas || saṅs rgyas chos
kyi zab mo ñid | | bas ma ’tshal bar bśad pa lags |

| gal te gtso bo de dag kyaṅ | | khyod la nus pa rdugs lags na || bdag ’dra srid pa mi gtsaṅ
ba’i | | srin bus bsam skabs ga la mchis |

| sā la’i śiṅ chen khyod ñid kyi | | yon tan yal ga thugs brtse bas || btud pa rnams la skye
bo ’di | | cuṅ zad ’ju ba tsam du bas |

| char sprin tshogs ni chen po yis | | char gyi rgyun rnams phab pa las || so ga’i tsha bas
gduṅs pa yi | | khug rtas ’tshal na’aṅ ci źig ’tshal |

| ma dros pa yi mtsho las ni | | chu bo chen po bźi ’bab kyaṅ || de zad bgyid par mi nus na
| | gźan dag ’bab pas smos ci ’tshal |

| rin chen ’byuṅ khuṅs rnams kyis ni | | ’jig rten rgyas bgyis bas ma ’tshal || mgon khyod yon
tan brjod pa’aṅ | | bdag ni de ’dra kho nar sems |

| bsgrims nas khyod kyi bstan ñid las | | yon tan me tog rnams btus te || raṅ gi me tog dag
gis ni | | śiṅ bźin khyod la me tog gsol |

| raṅ gi dbyig gis ’byuṅ khuṅs bźin | | raṅ gi tshon rtsis ri lta bur || raṅ gi dri yis tsan
dan bźin | | raṅ gi chu yis mtsho lta bur |

| raṅ las byuṅ ba’i gser ñid kyis | | gser ’byuṅ ba yi rin chen bźin || khyod bstan ñid las
btus pa yi | | yon tan rnams kyis khyod mchod do |

| nam mkha’i dkyil nas zla ’od thams cad du | | ’phros pa ril gyis ’bab ’gyur ma yin la || zla
’od sa steṅ bab pas kha phye na | | me tog ku mu da tshal mi rgyas min |

| de bźin yon tan dpag med chu ldan pa | | rgyal ba’i bsṅags pa rgya mtsho mtha’ med la || de
yi phyogs gcig brjod pas dad ldan pa’i | | skye bo’aṅ ’dod pa’i ’bras bur mi ldan min |

| saṅs rgyas bsṅags pa brjod tshig ’bras bu yod | | skye ba’i zoṅ brin bder ’gyur gegs med lam
|| tshaṅs pa’i theg ’gyur dad sogs yon tan gyi | | rtsa ba’i ser rme de las sogs pa yod
|

| dbaṅ po rab tu dad par gźol gyur ciṅ | | saṅs rgyas bstod pa’i gźuṅ la brtson pa rnams ||
skad cig re rer chos rgyun ’byuṅ ba gaṅ | | kun mkhyen min pas cuṅ zad gzuṅ mi nus |

| mthu bdog mi rtag par yaṅ źugs gyur la | | dal ’byor ’di yaṅ śin tu dka’ ba las || gaṅ dag
las ’di la ni mi brtson pa | | de las bslus par gyur pa gźan ci yod |

| saṅs rgyas bcom ldan ’das la bstod pa bsṅags par ’os pa bsṅags pa las bstod par mi nus par
bstod pa źes bya ba ste le’u daṅ po’o |

