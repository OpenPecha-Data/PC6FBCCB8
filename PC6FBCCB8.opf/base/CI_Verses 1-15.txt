| źiṅ daṅ źiṅ min ma ’tshal te | | sgra tsam gyi ni rjes ’braṅs nas || bdag gis noṅs te sṅon
chad ni | | bsṅags min bsṅags pa brjod pa gaṅ |

| ṅag gi ’dam gyis gos pa de | | thub pa bsod nams ’bab kyi stegs || bźud pa khyod la brten
bcas nas | | rab tu bkru ba ’di brtsam mo |

| ’di ni bdag gis mchog tshogs la | | gti mug ldoṅs pas noṅs bgyis gaṅ || sdig pa de yi noṅs
pa dag | | sel bar bgyid pa’i bsaṅ byed lags |

| bdag ni mya ṅan ’das bar du | | khyod kyi gsuṅ daṅ khyod kyi ni || yon tan brjod pa gaṅ lags
pa’i | | tshig las gñis las ñams ma gyur |

| gtam ’di tsam źig sñiṅ por bas | | de las gźan don ma mchis pas || smra na ’di ñid smra bar
śog | | yaṅ na bdag ni mi smrar śog |

| khyod kyi chos ni kho na daṅ | | khyod mñam khyod ni ñid la mṅa’ || de slad chos gźan thams
cad ni | | khyod las khyad du khor ma lags |

| gal te saṅs rgyas chos rnams ni | | bsam pa bgyis na thams cad kyi || phul du phyin gyur dṅos
po gźan | | mi gtsaṅ ñid daṅ ’dra bar gyur |

| khyod ’dra ’ga’ yaṅ ma mchis na | | lhag pa lta źig smos ci ’tshal || khyod pas khyad par
cuṅ zad kyis | | dman pa tsam yaṅ ’ga’ ma mchis |

| ’dren pa khyod la gaṅ źig gis | | dper brjod dpe ni ma mchis pas || dpe yi glags ni spaṅs
pa po | | dpe med khyod la phyag ’tshal lo |

| saṅs rgyas chos ni gźal yas phyir | | de las gźan pa’i gaṅ zag ni || rnam grol ’dra ba thob
rnams kyaṅ | | khyod daṅ khyad par śin tu che |

| stoṅ pa tsam du ’dra slad du | | su źig khyad par ma ’tshal nas || ba spu’i bu ga stoṅ pa
ni | | chuṅ ṅu nam mkha’ dag daṅ bsgrun |

| graṅs med pa la su źig bgraṅ | | tshad med pa la su źig ’jal || khyod kyi yon tan graṅs daṅ
ni | | mthu la dpogs pa ma mchis so |

| ji ltar dpag bsam śiṅ gi tshal | | ’byams klas naṅ du ’khyams pa ltar || bdag ni khyod la
legs spyad kyis | | ṅoms ma ’tshal te mtha’ mi rtogs |

| yon tan rnams kyi yon tan mtsho | | khyod kyi de bźin gśegs chos rnams || gal te bstan du
mchis gyur na | | nam mkhar yaṅ ni śoṅ mi ’gyur |

| khyod kyi mṅon sum bsñen bkur ba | | saṅs rgyas chos kyi sde dpon po || ñan thos kun gyi tog
gyur pa | | zab mo rjes su sgrogs pa la |

