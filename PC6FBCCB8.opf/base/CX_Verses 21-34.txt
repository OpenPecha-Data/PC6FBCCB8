| bde bar gśegs pa khyod kyi sku | | gser gyi padma’i sñiṅ po ltar || ba spu g᾽yas ’khyil ñag
re ba | | ’jam la dri med gyen du ’khruṅs |

| snum la ma ’dziṅs ma ’khrugs pa | | indra nīla’i rṅams lta bur || sṅon pos rin chen bskyil
ba ni | | phra mo lta bur spras par gda’ |

| skyes bu glaṅ chen khyod kyi ni | | glaṅ po che mtshan ma ’dres gaṅ || naṅ daṅ phyi yi dri
ma yis | | śin tu ñe bar ma gos gaṅ |

| khyod kyi yan lag rgyan ’dra gaṅ | | yan lag mdzes pa de legs te || lhad med gser las blugs
pa yi | | khor yug lta bur gnas pa lags |

| raṅ gi dbyibs ni mdzes pa yis | | caṅ śes gtso bo thams cad kyi || skyes kyi mtshan ma mdzes
pa dag | | zil gyis mnan te gnas pa gaṅ |

| mgon po tshaṅs spyod gnas slad daṅ | | dbyibs kyaṅ śin tu mdzes slad du || khyod kyi sba ba
ñid lags śiṅ | | sba bar bgyi ba min pa’aṅ lags |

| thugs rjes the tshom can rnams la | | khyod kyis mtshan ma gźan tshul gyis || sprin mthoṅ
zla ba’i gzugs lta bur | | śin tu lan maṅ bstan pa gaṅ |

| ṅo tsha śes daṅ khrel yod ri | | mi g᾽yo bskyod pa ltar mdzad nas || thugs rje chen pos mig
gi ni | | blo yi yul du mdzad pa gaṅ |

| dal gyis ’bab pa’i padma ni | | cuṅ zad kha bye’i ze ba’i tshogs || mgon po yan lag mdzes
khyod kyi | | mdzes pa de la des mi bskyod |

| dpal ldan zla ba ña ba la | | ’khyil bar gnas pa mchis na yaṅ || ’on kyaṅ yan lag mchog khyod
kyi | | dpe yi gźi bor rdzogs mi ’gyur |

| bsod nams brgya phrag rgya chen gyi | | las kyis sprul pa mdzes lam la || de las gźan pa’i
sems pa yis | | ’phaṅs pas yoṅ yaṅ rjes slebs sam |

| ñid kyi sbubs daṅ na bza’ daṅ | | sdom pas śin tu bkab kyaṅ ni || mtshan gźan phun sum tshogs
pa yis | | gsal bar gyur pa lta bu lags |

10,33 :: | yan lag dam pa ldan khyod kyi | | yan lag mchog gyur de la ni || mgos btud yid rab
daṅ ba daṅ | | ṅag gis kyaṅ ni mchod par bgyi |

| dad par bgyi ba rnams kyi mchog | | blta bas mi ṅoms khyod la ni || gal te khoṅ khro bgyid
mchis na | | mun nag tha śal ṅan pa lags |

| saṅs rgyas bcom ldan ’das la bstod pa bsṅags par ’os pa bsṅags pa las sku’i phyogs gcig la
bstod pa źes bya ba ste le’u bcu pa’o |

