| ba spu dag kyaṅ ldaṅ bgyid ciṅ | | rṅul yaṅ kun tu ’thon par bgyid || lus rnams dag ni ston
bgyid ciṅ | | ’dar ba dag kyaṅ skyed par bgyid |

| lha yi ’jig rten skyo bgyid ciṅ | | sgra yaṅ kun tu sgrogs bar bgyid || sa ni rnal mar gnas
pa yaṅ | | rnam pa drug tu g᾽yo bar bgyid |

| thog med dus nas goms pa yi | | lus can raṅ bźin bzlog mdzad ciṅ || raṅ bźin ’dris pa ma lags
pa | | gźan ni sñiṅ la ’jog par mdzad |

| raṅ gi ñes pas mi ’gal la | | yid ni gduṅ bar bgyid daṅ ’dra || rigs par źugs pa mkhas rnams
la | | bdud rtsi’i char pa bab pa bźin |

| khyod kyi bka’ ni thog ma daṅ | | bar daṅ tha mar dge ba dag || thos daṅ sems daṅ sgom pa
na | | de sgrub pa la bdud rtsir ’gyur |

| mos pa du ma daṅ ldan pa | | maṅ po ’khod par gyur pa la || gsuṅ gcig bka’ ni stsal ba las
| | du ma lta bur snaṅ ’gyur te |

| kun gyis ’di ni bdag gi ched | | kho na’o sñam du go ba gaṅ || de las ya mtshan che ci mchis
| | de las ṅo mtshar che ci mchis |

| chos ñid ’dor bar mi mdzad la | | ’jig rten kun rdzob daṅ yaṅ mthun || rjes su sgrogs par
mdzad bźin du | | cig śos rnam par bsgom pa’aṅ mdzad |

| kun nas ñon moṅs rnam byaṅ mchis | | las daṅ las kyi ’bras bu’aṅ mchis || de ldan byed du
’jug pa daṅ | | byed pa ma mchis khyod kyi bka’ |

| de ni lha daṅ mir bcas pa’i | | ’jig rten dag gis sṅon thos nas || chu yi zla ba g᾽yo ba bźin
| | so sor rab tu g᾽yos par gyur |

| bzaṅ daṅ ṅan pa ñid du ni | | ’byuṅ bar ’gyur ba tha dad pa || thams cad rkyen la rag las
na | | byed po ci ga mchis ’gyur ram |

| ’ga’ la raṅ dbaṅ ñid mchis na | | byed por ’gyur na de mi rigs || de lta lags pas chos kun
la | | byed po med par khyod kyis gsuṅs |

| lha daṅ bcas pa’i ’jig rten la | | chos ’di stoṅ pa ñid kyi ni || seṅ ge sgra yis rṅa brduṅs
nas | | mtshams bcad bgyis te gnas pa lags |

| de yis ñi ma’i ’od bźin du | | ’jig rten snaṅ bar bgyis pas na || de las gźan pa’i tshig kun
ni | | śin tu cir yaṅ ma ruṅ gyur |

| saṅs rgyas bcom ldan ’das la bstod pa bsṅags par ’os pa bsṅags pa las gsuṅ rnam par dag pa
la bstod pa źes bya ba ste le’u lṅa pa’o |

