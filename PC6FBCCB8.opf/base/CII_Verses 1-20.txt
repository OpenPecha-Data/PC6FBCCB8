| bcom ldan khyod ni źal bźugs tshe | | bdag ni dad dbaṅ gźol gyur pa || gaṅ slad thugs rjes
brlan pa yi | | saṅs rgyas spyan gyis gzigs mdzad pa |

| khyod kyi thugs rje de ñid ni | | yid la mchis pa mṅon bgyis nas || phyag bgyir ’os pa khyod
la bdag | | mṅon sum bźin du phyag ’tshal lo |

| kun mkhyen ma lags gaṅ gis kyaṅ | | kun mkhyen khyod ko ji ltar rtogs || bdag ñid che rgyas
bdag ñid kyis | | mkhyen pa khyod la phyag ’tshal lo |

| ’di lags ’di ’dra’o źes bgyir khyod | | bdag ’dra ba yi yul ma lags || gaṅ lags gaṅ ’dra’aṅ
mi sṅo ste | | khyod ’dra ba la phyag ’tshal lo |

| mgon po khyod ni ñid daṅ ’dra | | rgyal rnams ci ’dra khyod daṅ ’dra || gaṅ ᾽dra gźan ’ga’aṅ
ma mchis pa | | de ’dra khyod la phyag ’tshal lo |

| ji ltar khyod ni ñid kyis mkhyen | | ji ltar khyod ni khyod ’dras mkhyen || ji ltar khyod
gźan ma ’tshal ba | | de ’dra khyod la phyag ’tshal lo |

| ji ltar khyod ni bdag ñid kyis | | thugs rjes stobs bcu la sogs kyi || yon tan rnams kyis
bsgrags mdzad pa | | de ’dra khyod la phyag ’tshal lo |

| deṅ nas bzuṅ nas khyod kyi ni | | yon tan ’byuṅ gnas sñiṅ po dag || de ñid las ni mṅon btus
nas | | ci nus khyod la phyag ’tshal lo |

| dgra bcom khyod la phyag ’tshal ’dud | | mchod ’os khyod la phyag ’tshal ’dud || rigs pa khyod
la phyag ’tshal ’dud | | khyod la ’dud ciṅ phyag ’tshal lo |

| rdzogs pa’i saṅs rgyas rin chen te | | rin chen chos kyi raṅ bźin lags || dge ’dun rin chen
’byuṅ gnas te | | rin chen gsum tshogs khyod la ’dud |

| mchod ’os khyod ni rin chen te | | thugs kyi dgoṅs pa’aṅ rin chen lags || dam chos rin chen
’byuṅ gnas te | | kun nas rin chen khyod la ’dud |

| rin chen kun gyi mchog gyur pas | | rin chen thams cad zil gyis gnon || rinchen kun gyi ’byuṅ
gnas pa | | yaṅ dag rin chen khyod la ’dud |

| (pāda a no tibetan) | | phyag ’tshal rin chen thugs khyod la || phyag ’tshal rin chen chos
khyod la | | phyag ’tshal thams cad rin chen la |

| srid med bsgom pa goms mdzad pas | | thub pa kun gyi mchog gyur pa || phyag bgyir ’os pa’i
dgra bcom pa | | khyod la gus par phyag ’tshal lo |

| ’gal bar bgyis pa gaṅ lags pa | | yaṅ dag mtha’ la gnas pa po || dge sbyoṅ gi ni mthar phyin
pa | | bla med khyod la phyag ’tshal lo |

| rnam pa thams cad phun tshogs pas | | mdzes pa gźan kun zil gnon ciṅ || dus rnams kun tu dga’
mdzad pa | | saṅs rgyas padma khyod la ’dud |

| kha dog bzaṅ la dri źim źiṅ | | blta na sdug la mi rid pa || rdzogs pa’i saṅs rgyas padma
dkar | | kha bye khyod la phyag ’tshal lo |

| bde ba’i ñiṅ khu rab spyaṅs pa | | bźed dgur reg pa brñes pa po || skyid par bsgrun pa’i dge
sbyoṅ ni | | rab gźon khyod la phyag ’tshal lo |

| ’o brgyal ’bras bu mchis gyur pas | | mthar phyin mtha’ dag brñes nas ni || dam pa gsuṅ bar
dam bcas pa’i | | dge sbyoṅ khyod la phyag ’tshal lo |

| tshaṅs spyod brten ciṅ rig byed daṅ | | rig byed kun gyi yan lag mkhyen || rig daṅ źabs kyis
bsaṅs pa yi | | tshaṅs pa khyod la phyag ’tshal lo |

