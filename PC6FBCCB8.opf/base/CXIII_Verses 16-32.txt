| ñon moṅs dug gis zin gyur la | | khyod ni ye śes sman stsol ba || mche ba’i dug can gyis zin
la | | ’gro skyob kyi ni dug bsal mtshuṅs |

| khyod kyi ye śes nags me yis | | lta ba’i dra ba bsregs gyur pa || nags me śin tu ’bar ba
yis | | śiṅ gi lcug phran bsregs daṅ mtshuṅs |

| ye śes raṅ bźin ’bar ba yis | | thub khyod ñi mas ñon moṅs pa’i || raṅ bźin ’dam ni skems
mdzad pa | | ’di ni ñi ma’i ’od daṅ mtshuṅs |

| khyod kyi gsuṅ gis mi yi sems | | bya ba ma yin las zlog pa || kha lo sgyur chen źags pa yis
| | ba glaṅ mo ’khrul zlog daṅ mtshuṅs |

| gal te re ba khyod gcig pu | | ñon moṅs ’chiṅ ba las grol na || ’on kyaṅ gźan dag grol mdzad
pas | | phal cher mchod ’os ñid du ’gyur |

| khyod kyi gsuṅ gi ’od zer gyis | | ñon moṅs kyis gduṅs tshim mdzad pa || sos ka’i tsha ba
gduṅs pa la | | mtshan mo’i zla zer ji bźin no |

| gdul bya’i skye bo chos kyis ni | | skom gduṅs khyod źal rtog pa ni || khug rta skom gyis
gduṅs pa ni | | dbyar gyi char sprin tshogs ltar mtshuṅs |

| khyod gsuṅ chos kyi sgra yis ni | | gdul bya kun la dga’ mdzad pa || sñan pa’i glu yi sgra
yis ni | | ri dvags ’gro ba’aṅ sdod daṅ mtshuṅs |

| skyabs ’dod gaṅ dag skyabs ’os pa | | khyod la skyabs su mi mchi ste || mu stegs la ni skyabs
’gro ba | | skyabs med yun riṅ sdug bsṅal ’gyur |

| brgya byin mig ni stoṅ gis kyaṅ | | de ñid mthoṅ bar ma gyur gaṅ || khyod kyis ye śes spyan
gyis de | | gzigs śiṅ gźan la’aṅ ston par mdzad |

| bstan bcos ṅes śes rlom pa can | | rtsod pa smra ba maṅ po ni || khyod kyi gzigs pas źum gyur
ciṅ | | buṅ ba lta bur rnam par ’khor |

| khyod kyi gsuṅ ni gcig tsam gyis | | pha rol tshar gcod mdzad pa na || gźan dag mi smra’i
tshul gnas pa | | dgun gyi khu byug lta bu lags |

| khyod kyi slob ma bzaṅ po’i śiṅ | | dge ba’i me tog ches rgyas pa || dpyid ka’i śiṅ ni me
tog gis | | brgyan pa lta bur mdzes pa lags |

| thub pa khyod kyi blo gros mdas | | śes bya’i ’ben ni phug gyur te || dga’ byed groṅ na gźu
rgyal gyis | | sṅon chad phug par ma gyur to |

| mkhas par rlom pa’i dregs pa can | | khyod kyi thar lam ma ’tshal bas || srid pa’i dgon par
’khyams gyur pa | | ’brog stoṅ dmus loṅ tshogs daṅ mtshuṅs |

| las ’bras yod dam med ’gyur źes | | ’jig rten pa ni the tshom skye || dge ba’i las kyi dbaṅ
por ni | | gyur pa khyod sku ’di lags so |

| yon tan rgya mtsho khyod yon tan | | mthar thug bdag gis mi rtogs te || nam mkha’ bai ḍūrya
sṅo mdog | | bya yis mtha’ rtogs mi ’gyur mtshuṅs |

| saṅs rgyas bcom ldan ’das la bstod pa bsṅags par ’os pa bsṅags pa las dpe las bstod pa źes
bya ba ste le’u bcu gsum pa’o || saṅs rgyas bcom ldan ’das la bstod pa bsṅags par ’os pa
bsṅags pa źes bya ba slob dpon ma tṛ tsi ṭas mdzad pa rdzogs so || rgya gar gyi mkhan po padmā
ka ra daṅ | lo tsā ba dge sloṅ rin chen bzaṅ pos bsgyur pa’o |

