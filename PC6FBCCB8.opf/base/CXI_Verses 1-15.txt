| sems can rnams kyi mos pa ni | | khams rnams ji bźin gnas lags pas || re źig bdag gi bsam
pa ni | | yaṅs pa’i ljags la rgya cher daṅ |

| su źig mgo daṅ yid daṅ ni | | ṅag gis ljags yaṅs mchod mi bgyid || de ni gsuṅ rab ’di kun
gyi | | yum ste rin chen bskrun pa lags |

| bdag la gtso bo khyod kyi ni | | mdzad pa bla med thams cad kyi || naṅ na yaṅs pa’i ljags
’di ni | | bla na med pa’i phul du gda’ |

| ’gro la bstan pa rab sgrogs pa | | chos kyi phrin las mdzad slad du || rgyal po bźin du mtshan
kun gyi | | naṅ na gtso bo lags par gnas |

| gźan gyi the tshom bcad slad du | | gaṅ źig źal nas mṅon phyuṅ na || ston gyi mtshams sprin
tshogs lta bur | | źal ras zla ba khebs pa lags |

| de ltar yaṅs śiṅ mdzes pa de | | tshems kyis gtams pa’i źal naṅ du || dog pa med par gnas
pa yaṅ | | de las ya mtshan che ci mchis |

| de ni ṅes par dpag med pa’i | | mthu can bzaṅ po de yi ni || śin tu ’jam pa ñid daṅ ni | |
mñen pa ñid kyi mthu lags so |

| khyod źal ’brug sgra sgrogs pa na | | ’dzam bu’i chu gser źun ma ltar || zaṅs bźu ba yi ’od
lta bu | | glog phreṅ ’gyu ba lta bur mdzad |

| bslab pa bzaṅ po phun sum gyi | | rgyal thabs lta bu brñes nas ni || khyod kyi źal nas bag
yaṅs su | | gnas gźan dag tu rol źiṅ spyod |

| gaṅ gi dri źim tshor nas ’di | | me tog gsuṅ ba źes sgrogs pa || gsuṅ gi me tog skyon med
pa | | de dag ’dis ni ’grems par mdzad |

| de ñid slad du rgyal khyod las | | mchog tu sñan pa’i gsuṅ sñan ’byuṅ || de yi dri rab źim
pas khyod | | sñan pa gsuṅ źes rnam par grags |

| gaṅ gi mthu yis khyod ’dra ba | | bdud rtsi stsol bar rab grags pa || gdams ṅag rjes su ston
pa de | | ’di ñid la ni rag las so |

| gaṅ gis lhar bcas ’jig rten du | | chos kyi ’khor lo bskor ba de || ñid kyi ’o brgyal mi gzigs
pa | | dge ba ’di yis bgyis pa lags |

| gaṅ gis rin chen bkram pa ltar | | legs par bśad pa brgyas bkaṅ nas || ’jig rten ’di ni snaṅ
bgyis pa | | de ni ’di yi mthu lags so |

| rigs daṅ spyad par mṅon brjod pa | | chos kun gsuṅ ba’i ’phags pa ste || dpag bsam ljon pa’i
lcug ma ltar | | rin chen sna tshogs ’bras bu stsol |

