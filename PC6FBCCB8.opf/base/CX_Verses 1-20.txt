| spyan gyi yon tan mthon mthiṅ daṅ | | dkar gnag gsum po gaṅ lags pa || de la gtsor bcas ’jig
rten gyi | | yon tan rnams kyis khyad mi khor |

| sgros gaṅ dpal gyis bla na med | | ’og ma dpal mṅa’ gñis ka yaṅ || ’byuṅ daṅ ’byuṅ ba las
gyur pa’i | | phun sum tshogs pa bla na med |

| de dag ’ga’ źig ma mchis na | | zla mthun ’ga’ yaṅ ma mchis pas || goṅ ma gaṅ gis lhag gnas
gyur | | ’og ma’aṅ gaṅ gi gźi bor ’gyur |

| khyod kyi sgros ni dpal gyi gnas | | phan tshun ’tsham par gyur pa ’di || e ma’o legs par
zuṅ du ’brel | | e ma’o ’phrod pa bla na med |

| zaṅs źun ’od ’dra ’di dag gi | | dpal ’bar ’di yi thad na ni || bim pa’i ’bras bu mtshams
sprin daṅ | | utpal dmar mdzes ro daṅ ’dra |

| ston pa’i dus na g᾽yo ’gyur źiṅ | | gsal ba ñid la g᾽yo mi mṅa’ || tshems kyi zla ba śar ba’i
dpal | | naṅ nas bag tsam gda’ ’gyur ba |

| ñid kyi gnas nas ’byuṅ ba’i sgra | | me tog bźin du ’grems mdzad ciṅ || gźan gyis ñe bar bskyed
rnams kyis | | ’gro ba’i lam la phan ’dogs pa |

| khyod kyi sgros ni mdzes bskyod pa | | gaṅ gis mthoṅ ba de dag gis || legs par mig rñed de
dag gis | | mthoṅ ba’aṅ ’bras bu mchis pa lags |

| mgon po mu tig phreṅ bas min | | kun da ku mu da phreṅ min || gaṅs can rtse mo sbreṅs pa’i
lus | | zla ba’i ’od kyis bab pas min |

| ston ka’i chu bo sun ’byin pa | | mkha’ ’gro dkar po’i phreṅ bas min || sprin med mkha’ la
lhag ge ba | | ston ka’i zla ba tshes pas min |

| dul ba khyod kyi tshems rnams kyi | | phreṅ ba ’od gsal dkar ’di la || mar me’i ’od kyis ñi
’od bźin | | cha śas su yaṅ phod ma lags |

| rdo rje myu gu’i phreṅ ba la | | ’phags pa’i chos kyi bdud rtsi’i ros || brlan pas bsgos pa
’di daṅ ni | | ’dra bar ’gyur ba’i dṅos ci mchis |

| ku mu da zla kun da sogs | | dkar po’i dper brjod gźi bo dag || khyod kyi tshems phreṅ byuṅ
gyur nas | | thabs ni śor ba lta bur gda’ |

| ’jig rten du ni ’di byuṅ bas | | dkar po daṅ ni mdzes pa yi || rdzas rnams thams cad ma lus
pa | | dri ma can daṅ ’dra bar gyur |

| khyod kyi ljags daṅ sgros bar na | | ’di dag thags bzaṅ gnas pa ni || rtogs daṅ źi ba’i bar
dag na | | rnam par grol ba bźin du mdzes |

| khyod kyi dpal gyis ’gro ba ’di | | tshems kyi phreṅ bas zil mnan par || gzigs nas rgyal bar
gyur to źes | | ru mtshon lta bur mche ba bsgreṅ |

| khyod kyi mche ba mñam pa zlum | | mdzes śiṅ rtse mo rno dkar ba || dpe kun thabs kyis mnan
nas ni | | ’bar ba bźin du gnas pa lags |

| zla ba tshes pa ’jig rten na | | yon por gsal gyur gaṅ lags te || khyod kyi mche ba mi yo
źiṅ | | mdzes pa’i lus can rnams kyis bgyis |

| tshes pa’i gnas skabs mche ba yis | | ña ba źal ras bzaṅ po yis || kham pa ’dpral bas ’khyims
pa ni | | ’dom gaṅ ’od kyis zil mnan te |

| thub pa zla ba khyod kyi ni | | gzugs kyi yon tan phun tshogs pas || zla ba’i yon tan phun
sum kun | | gnas skabs kun du ñams par bgyi |

